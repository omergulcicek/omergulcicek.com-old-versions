---
date: "2020-11-29"
path: "/the-queens-gambit"
title: "The Queen's Gambit"
category: "Dizi Değerlendirmesi"
medium: "https://omergulcicek.medium.com/the-queens-gambit-15044bbc40a8"
---

Netflix yapımı The Queen's Gambit, toplam 7 bölümden oluşan bir mini dizi; yani devamı gelmeyecek. Türkçeye kraliçenin gambiti olarak çevriliyor olsa da, dilimize vezir gambiti olarak geçmiş durumda. Bu makalede çok az bir spoiler var, diziyi izlemediyseniz bile tadınızı kaçırmaz.

The Queen's Gambit dizisi gerçek bir hikaye değil, fakat Rus Boris Spassky'i mağlup ederek Dünya Satranç Şampiyonası'nı kazanan ilk Amerikalı olan satranç dehası **Bobby Fischer**'ın hikayesinden esinlenilmiş. Bobby Fischer, satrançseverlerin yakından tanıdığı 2785 elo (*satranç puanına*) sahip bir oyuncuydu. Halen günümüzde de oynanan Chess360'ı bulan kişi.

<div align="center">

![Bobby Fischer](https://miro.medium.com/max/700/0*4zAT-xZZhTFJjmbe.jpg)
<figcaption>Bobby Fischer</figcaption>
</div>

## Chess360

Kısaca değinmek gerekirse Chess360, piyonların arkasındaki taşların yerlerinin rastgele dizilmesiyle oynanıyor. Taşların nasıl dizileceğini iki oyuncuda bilmediği için, oyun için ön hazırlık yapılamıyor ve doğaçlama oynanıyor. Normal satrançta geçerli olan kurallar geçerli ve rok atmak mümkün.

Chess360 turnuvalarında oyuncular, genelde bir kaç hamleden sonra rok atıp taşlarını normal satranç düzenine yerleştirirler.

<div align="center">

![Chess360](https://miro.medium.com/max/700/0*PaAaKlw6-gnezDj3.png)
<figcaption>Örnek bir Chess360 dizilişi</figcaption>
</div>

## Dizi Hakkında

Diziye gelecek olursak, başrolde oynayan Beth Harmon (*gerçek adıyla Anya Taylor-Joy*) küçük yaşta yetimhaneye alınıyor. Yetimhanede çalışan temizlik görevlisi amcamızın tek başına satranç oynadığını görüyor ve ilgisini çekiyor.

<div align="center">

![The Queen's Gambit](https://miro.medium.com/max/700/0*Vi1uFI_dPxvAkhKF.jpeg)
<figcaption>Başrol ve kendisine satrancı öğreten temizlik görevlisi</figcaption>
</div>

Ardından çeşitli satranç kitapları okuyarak bu alanda ilerliyor. Dizi sadece 7 bölümden oluştuğu için, hızlıca satrancı öğrenip usta olmuş haline geçiş yapılıyor (*Ben 2 seneyi aşkındır oynuyorum daha 1200 küsür elo'dayım, dizi 7 bölümde 2700 küsürlere çıkıyor maşallah*).

Dizi çekilirken danışılan isim Rus (*Soyvet*) büyükusta **Garry Kasparov**. Kendisi 1985-2000 yılları arası dünya şampiyonu ve satranç tarihinin şüphesiz en önemli 3 isminden birisi. Haliyle dizideki satranç sahneleri doğru hamleler, oyuna başlamadan önce taşları düzeltmeleri, satranç saatini doğru kullanmaları, masadan kalkıp tur atıp gelmeler falan küçük ve güzel detaylar. Sadece oyun tahtasını daha çok gösterip, izleyenleri de hamle düşünmeye itmeliler diye düşündüm.

## Dizi Değerlendirmesi

Dizi, Google'da yapılan *"Nasıl Satranç Oynanır?"* aramaları 9 yılın zirvesine ulaşmasına sebep olmuş; sıkı bir satrançsever olarak, bu durumdan hoşnut oldum. 63 ülkede ise en çok izlenen yapıt olmuş, kısa sürede büyük başarı. IMDb'de yapılan yaklaşık 125bin oylama sonucunda 8.8/10 puan verilmiş durumda. Şahsi fikrim bu puanın zamanla düşeceği, 8.3 puan civarları verirdim. Hiç sıkılmadan tek oturuşta izledim ve tavsiye ederim.

Dizi hakkında olumsuz yorumum ise, artık her Netflix dizisinde görmeye alışık olduğumuz erotizm ve hap bağımlılıkları. Toplamda sadece 7 bölümden oluşan ve ana konusu satranç olan bir mini dizide bu sahnelere gerek olmadığını düşünüyorum. Satranç seyircileri arasında Kasparov yada Magnus Carlsen gibi yaşayan efsaneleri gizleselerdi harika olurdu.

## Satranç Severlere Tavsiyeler

Eğer diziyi izledikten sonra gaza gelip satranç oynamalıyım diyenlerdenseniz, <a href="https://www.chess.com/" target="_blank" rel="noreferrer noopener">Chess</a> uygulaması ile başlayabilirsiniz. Ben 2 seneyi aşkın 5+0 oynuyorum (*5 dk düşünme süreli, süre eklemesiz oyun*). Cem Gündoğan'ın <a href="https://www.youtube.com/channel/UCh3EoSfbgqXYjRUVy1mkRYw" target="_blank" rel="noreferrer noopener">Satranç TV Youtube Kanalı</a>nı tavsiye ederim. Tabi tek bir kanala bağlı kalmayın, önünüze ne çıkarsa tüm maçları izleyip analiz edin ve bol bol pratik yapın.

Chess üzerinden ekleyebilirsiniz ve beraber oyun oynayabiliriz; kullanıcı adım; <a href="https://www.chess.com/member/omergulcicek" target="_blank" rel="noreferrer noopener">@omergulcicek</a>.